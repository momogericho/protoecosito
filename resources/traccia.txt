Sviluppare in tecnologia PHP un sito web inerente alla seguente tematica:

“Ogni anno, tonnellate di materiali tessili, cartacei, plastici o 
compositi vengono scartati dalle aziende di produzione e finiscono in 
discarica. Allo stesso tempo, migliaia di artigiani, designer e startup 
sostenibili lottano per accedere a materie prime a costi accessibili. 
Questo sito nasce dall’idea che limitare questa disconnessione sia 
possibile” 

Il sito deve avere la seguente struttura:

La pagina iniziale (HOME, corrispondente al file home.php) fornisce una 
presentazione generale del sito e delle possibili funzionalità.
Gli utenti possono essere di tipo “azienda” o “artigiano”: 
i primi sono utenti che possono inserire nuovi capi da riciclare e 
stabilirne le caratteristiche generali, 
mentre i secondi sono utenti che vogliono comprare materiali in vendita.
Qualora un utente si sia autenticato con successo, nella parte in alto a 
destra di ogni pagina, fino al logout,dovrà essere presente l’indicazione
dello username dell’utente ed il saldo dell’utente stesso, o “non loggato”
e zero se non fosse ancora avvenuta autenticazione.
Il sito deve chiedere esplicitamente se l’utente voglia esser “ricordato”
 o meno, in caso positivo, facendo accessi successivi alla pagina LOGIN 
 dal medesimo browser (anche in giorni diversi ma nelle 72 ore
successive all’ultimo login), i campo username e password devono essere 
precompilati con l’ultimo valore usato con successo da quel browser nella
pagina LOGIN.
OFFERTA (offerta.php) è la pagina per l’inserimento di nuovi materiali che
deve essere accessibile solo agli organizzatori e permette solo ad un 
utente autenticato di tipo azienda di inserire un nuovo materiale, o
modificare caratteristiche di uno inserito in precedenza (della stessa 
azienda).
La distinzione tra aziende ed artigiani avviene grazie ad un 
campo Booleano (la colonna “artigiano”) nel database degli utenti 
settato al valore true (1) per “artigiani”, o false (0) per le aziende. 
In una sezione la OFFERTA presenta l’elenco dei materiali, dando per 
ciascuno la possibilità di modificarne descrizione,quantità disponibile, 
e costo unitario. In un’altra sezione la pagina permette di inserire un 
nuovo materiale,specificandone i seguenti dati:
• nome deve essere una stringa di minimo 10 e massimo 40 caratteri, con
 solo lettere, numeri e spazi come caratteri accettabili;
• descrizione deve essere una stringa libera di massimo 250 caratteri;
• data deve essere una data in formato aaaa-mm-gg e rappresenta la data 
di inserimento del bene;
• quantità deve essere un numero intero che indichi la quantità ancora 
disponibile;
• costo deve essere il costo espresso in euro, con la precisione dei 
centesimi (ma come valori ammissibili nei centesimi sono ammissibili 
solo multipli di 5, ad esempio 5,25 euro è un valore valido, 12,34 no);
DOMANDA (domanda.php) è la pagina per l’acquisto di nuovi materiali da 
parte degli artigiani che deve essere accessibile solo agli artigiani 
stessi e permette solo ad un utente autenticato di tipo artigiano di
acquistare del materiale. Questa pagina elenca i materiali in vendita 
inseriti dalle aziende indicando le varie caratteristiche 
(nome, descrizione, quantità, etc). 
L’artigiano da questa pagina può decidere di acquistare un numero 
qualsiasi di materiali presenti, in accordo con il denaro disponibile. 
L’artigiano deve poter impostare un filtro che possa selezionare solo 
materiali inseriti dopo una certa data. 
In quel caso, i materiali più vecchi non devono poter essere acquistati 
e non devono essere presentati all’artigiano.
Un pulsante (Annulla) permette di deselezionare tutti i materiali 
acquistati, mentre un altro pulsante (Acquista) permette di andare ad 
una pagina riepilogativa per confermare la lista dei prescelti
(CONFERMA, corrispondente al file conferma.php).
Se un utente non autenticato provasse ad accedere alla pagina domanda, 
allora la pagina presenterebbe solo il seguente avviso:
“Attenzione! Questa pagina è riservata agli artigiani registrati. 
Inserisci le credenziali prima di procedere all’acquisto.”
La pagina di registrazione (REGISTRA, corrispondente a registrazione.php)
è composta da due sezioni
• una sezione permette ad un’azienda di registrarsi, indicando la ragione
  sociale (campo “ragione”),indirizzo (campo “address2”), username 
  (campo “nick”) e password (campo “password”). 
  La ragione sociale deve essere una stringa di massimo 30 caratteri, 
  con lettere numeri e i caratteri “&” e spazio come caratteri accettabili
  e deve necessariamente iniziare con una lettera maiuscola.
  Indirizzo deve essere nella forma “Via/Corso nome numeroCivico, Città”, 
  dove nome può contenere caratteri alfabetici e spazi, 
  numeroCivico deve essere un numero naturale composto da 1 a 3 cifre 
  decimali, Città il nome di una città (o presunta tale). 
  Username deve essere una stringa lunga da 4 a 10 caratteri, con solo 
  lettere, numeri e ‘-’ o ‘_’ come valori ammessi e deve cominciare
  con un carattere alfabetico e password deve essere una stringa lunga 
  da 8 a 16 caratteri, che può contenere lettere, numeri e 
  caratteri speciali, e deve contenere almeno 1 lettera maiuscola, 
  1 lettera minuscola, 1 numero,1 caratteri speciale tra i seguenti (.;+=).
• La seconda sezione permette ad un artigiano o designer di registrarsi 
  indicando nome (campo “name”), cognome (campo “surname”), data di 
  nascita (campo “birthdate”), credito (campo “credit”), indirizzo (campo
   “address”), username (campo “nick”) e password (campo “password”).
  Nome deve essere una stringa di minimo 4 e massimo 14 caratteri, con 
  solo lettere ed il carattere spazio come caratteri accettabili. 
  Cognome deve essere una stringa di minimo 4 e massimo 16 caratteri, 
  con solo lettere ed i caratteri spazio o “’” (apostrofo) come caratteri
  accettabili. Data di nascita deve essere nella forma “aaaa-mm-gg” 
  (dove il valore 0 in posizione più significativa nel mese e nel giorno 
  può eventualmente essere omesso), credito un numero che rappresenta il 
  credito in euro, caricato dagli utenti, con precisione dei centesimi 
  (ma che nei centesimi deve considerare variazioni da 5 unità per volta).
  Indirizzo, username e password devono rispettare le medesime regole 
  indicate in precedenza.
La pagina di identificazione (LOGIN, corrispondente al file login.php) 
permette all’utente di introdurre il suo username e la sua password per 
autenticarsi. La pagina contiene due campi testuali – aventi ID user e pwd
 – per inserire i dati, un ulteriore check per indicare se l’utente vuole
essere ricordato, e due bottoni che rispettivamente cancellano il 
contenuto di tutti i campi (pulsante CANCELLA) o li inviano al server 
per il controllo d’accesso (pulsante INVIA). Se l’autenticazione fallisce,
si rimane nella stessa pagina segnalando l’errore ed invitando l’utente 
a ritentare il login.
Se l’autenticazione ha successo, l’utente viene inviato direttamente 
alla pagina Offerta in caso di azienda,
o alla pagina domanda in caso di artigiano.
La pagina CONFERMA deve contenere il riepilogo dei materiali scelti 
ed il costo totale ad essi corrispondente. Nella pagina, un pulsante 
(Reset) permette di annullare la selezione fatta nella sessione
corrente, tornando alla pagina DOMANDA. Qualora il costo complessivo 
fosse superiore al credito del compratore, allora la pagina dovrebbe 
segnalare l’impossibilità a procedere nell’acquisto per mancanza di
denaro e proporre un pulsante (Indietro) per tornare alla pagina DOMANDA
con i beni precedentemente opzionati già selezionati, in modo che il 
compratore possa modificare il suo piano d’acquisto a partire dalla
situazione precedente. Se il costo complessivo fosse invece inferiore 
o uguale al credito, allora la pagina proporrebbe un pulsante (Concludi) 
che permette di rendere esecutivo l’acquisto. 
In caso di assenza di errori viene segnalato che l’acquisto è stato 
eseguito con una pagina dedicata (CONCLUSIONE, corrispondente
al file fine.php) e contestualmente vengono aggiornato opportunamente 
i vari parametri (credito del compratore e quantità disponibili).
Il sito contiene anche una pagina indicante i materiali disponibili 
(pagina LISTA, corrispondente al file lista.php) che fornisce l’elenco 
dei materiali, visualizzandone nome e descrizione. 
Inoltre, per utenti artigiani, la pagina fornisce anche quantità e 
costo unitario. Se l’utente ha attivato un filtro sulle date di
inserimento dei materiali, in questa pagina, non devono essere 
visualizzati materiali più vecchi.
Tutte le pagine devono contenere nella medesima posizione un menu comune 
per andare alle pagine HOME,LISTA, OFFERTA, DOMANDA, REGISTRA, LOGIN. 
La voce OFFERTA devo essere sempre presente,ma attiva solo per gli 
opportuni utenti autenticati. 
Inoltre, il menù contiene una voce che permette in qualunque momento di 
uscire dal sistema (LOGOUT) tornando allo stato precedente la procedura di
autenticazione. Questa voce non è attiva se l’utente non si è ancora 
autenticato. Viceversa, la voce LOGIN deve essere presente 
ma non attiva per un utente autenticato.
La tabella “utenti” contiene i record degli utenti registrati ed e 
organizzata su quattro campi:
• il campo “id” è un identificativo numerico auto-incrementante;
• il campo “nick” è lo username dell’utente;
• il campo “password” è la password associata all’utente;
• il campo “artigiano” indica se l’utente sia un artigiano o 
  un’azienda (settato al valore “true” nel primo caso
La tabella “dati_aziende” contiene i dati inerenti un’azienda, ed è 
organizzata su quattro campi
• il campo “id” è un identificativo numerico auto-incrementante;
• il campo “id_utente” è l’identificativo dell’utente 
  (nella tabella utenti)
• il campo “ragione” è il nome dell’azienda
• Il campo “address2” è l’indirizzo dell’azienda
La tabella “dati_artigiani” contiene i dati inerenti un’artigiano, 
ed è organizzata su sette campi
• il campo “id” è un identificativo numerico auto-incrementante;
• il campo “id_utente” è l’identificativo dell’utente 
  (nella tabella utenti)
• il campo “name” è il nome dell’utente;
• il campo “surname” è il cognome dell’utente;
• il campo “birthdate” è la data di nascita dell’utente;
• Il campo “credit” è il credito dell’utente
• Il campo “address” è il domicilio dell’artigiano
La tabella “materiali” contiene i dati inerenti i materiali inseriti 
dall’azienda ed è organizzata su sei campi
• il campo “id” è un identificativo numerico auto-incrementante;
• il campo “nome” indica il nome del materiale
• il campo “descrizione” contiene una descrizione del materiale
• Il campo “data” contiene la data di inserimento del materiale nella 
  lista
• Il campo “quantità” indica la quantità di materiale disponibile
• Il campo “costo” indica il costo unitario del materiale
Il sito deve essere impaginato e formattato in modo coerente in tutte le 
pagine che devono avere lo stesso stile grafico facilmente controllabile
mediante un foglio di stile. Ogni pagina deve contenere – come dati
comuni e facilmente modificabili – un header (col nome del sito) ed un 
footer (che indica il nome del file e l’autore della pagina). 
Ove possibile e sensato, queste informazioni devono essere calcolate 
automaticamente. Il sito deve essere installabile in una qualunque 
cartella di un server web; le pagine non devono quindi avere dipendenze 
da path o indirizzi di rete specifici. 
Tutti i contenuti devono essere aderenti agli standard W3C e nello 
sviluppo del sito si devono mettere in pratica le norme di 
buona programmazione web apprese a lezione. 
Nell’accesso al DB si richiede di minimizzare i privilegi assegnati a 
ciascuna pagina,usando in modo opportuno i due utenti predefiniti nel DB 
(“lettore” e “modificatore”);
si noti inoltre che non è permesso usare l’utente “admin” o altri utenti
non definiti nel DB fornito.
Istruzioni di consegna: una volta terminato lo sviluppo del sito, 
fare l’upload nell’area “Elaborati” del corso sul portale della didattica
di un archivio ZIP (denominato cognome_nome_matricola.zip) contenente
tutti i file che costituiscono il sito. 
Nel caso che il cognome o il nome contengano spazi o caratteri non
alfabetici, tali caratteri devono essere sostituiti dal carattere ‘+’. 
Inviare una mail ai docenti (titolare ed esercitatore) per segnalare la 
richiesta di valutazione. 
La mail deve essere spedita dal sistema di posta del Politecnico, 
avere come Subject il testo: “PWR / richiesta valutazione sito web” 
e nel corpo della mail devono essere indicati nome, cognome e matricola 
del richiedente.
L’esito della valutazione del sito verrà comunicato via mail.
A corredo della consegna, devono essere presenti due ulteriori file, 
entrambi presenti nella stessa cartella del file home, 
secondo la seguente specifica
1. un file chiamato “progettoSito.txt” contenente la descrizione generale
   del sito, indicante le scelte progettuali del sito, in cui siano 
   discusse criticamente le motivazioni delle scelte operate 
   (ad esempio, quali norme di buona programmazione, tra quelle viste 
   nel sito, si sono seguite, e perché le specifiche scelte, ad opinione 
   dello sviluppatore, le rispettino
2. un file chiamato s_struttura.txt (dove è la matricola dello studente) 
   posizionato nella stessa cartella in cui è contenuto home.php. 
   In questo file deve esser presente la lista di tutte le pagine 
   componenti il sito, elencate una per riga, e, sulla stessa riga, 
   tutti i form ed i controlli di input usati in quella pagina con 
   rispettivo identificativo, secondo il formato form:<idform>,
   <tipodiinput1>:<idinput1>,<tipodiinput2>:<idinput2>,...
   Ove <idinput> può essere sia il “name” sia l’”id” usato per 
   identificare il controllo, a seconda del modo usato per identificare 
   il controllo (se presenti entrambi, da prefereire “id”)
   Ad esempio, se nel sito fossero presenti le paginw home.php e login.php
   ,la prima senza alcun controllo di input, la seconda con un form quale
   
   ....
   <form method=”post” id=”login” action=””>
   <input type=”text” name=”username”>
   <input type=”password” name=”pwd”>
   <input type=”submit” value="INVIA" id="btn1">
   <input type=”reset” id=”btn2”' value='CANCELLA'>
   </form>
   ...
   s_struttura.txt dovrebbe contenere le seguenti due righe:
   home.php
   login.php,form:login,text:username,password:pwd,submit:btn1,reset:btn2